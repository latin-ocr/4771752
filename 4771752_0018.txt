-12-

cumque reliqua usque ad pag. 61‚24 perleget, tot Gemi-
niani operis indicia inveniet, ut hanc commentarii partem
(pagg. 57, 9-61, 24) ab illo delibatam esse sponte concedat.

At ea, quae subsequuntur (pag. 61, 25 ss), tantis ‘co-
gitationis contemplationisque nebulis involuta sunt, ut recen-
tioris academiae Platonico ista tribuere malim, quod equidem
vereor, ne haec Gemino scripta esse nulli persuadeam,
etsi fortasse inde a pag. 63,5 nonnulla enucleari possunt,
quae ab illo non abhorreant.

Geometriae statim annectam var. coll. caput XI
geodaesiae definitionem continens, quoniam hanc disciplinam
ab illa pendere Geminus apud Proclum pag. 39, 20 ss. ipse
testatur. Recognosce quaeso eius formulam pag. 248,13 s
Hu: γεωδαισία ἐστὶν ἐπιστήμη τῶν ἐν τοῖς αἰσθητοῖς σώμασι
μεγεθῶν καὶ σχημάτων διαιρετικὴ καὶ συνθετικήὶ Nonne ita
comparata est, ut fere uno quoque verbo origo indicetur?
Iterum duplicem geometriae viam, quam supra satis de-
pinximus, ex vocabulis &tangamur atque συνθετικὴ monstratam
esse cognoscimus.

Simili modo descriptiones logisticae (cf. var. coll. cap.
IX et X) et geodaesiae (ibid. cap. XII) ad hunc auctorem
relegari possunt3 Proclum autem easdem apud eum invenisse
atque decurtatas in suum commentarium transtulisse, ‘dum-
modo utrumque locum diligenter intuearis, ob similium re—
rum copiam tam facile intellegas, ut hoc quidem retractare
non in animo sit, ne in hac ratione explicanda diutius
moremur; aliis mathematicae doctrinae partibus postpositis
potius in uno specimine, quod instar omnium sit, acquies-
camus, quia idem in cetera capita cadere in aprico est.

Imprimis enim var. coll. capita XIII et XIV, quippe
quae sint uberrima, paulo subtiliorem efflagitant disquisi-
tionem, ut singula persecuti firmo fundamento nitamur.
Contra Hultschium‚ qui hos locos pag. 249 titulo „frag-
menta excerpta, ut videtur, e catoptricis Heronis“ in-
scripserat, Tannery l. l. pag. 44 recte monuit eandem
quam variae collectiones continent materiam Gemino sine

