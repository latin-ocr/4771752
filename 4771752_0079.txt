,73-

comprobavit. Quare cursum lunae admodum simplicem atque
plane perspicuum illic inepte atque prave animo effingi
minus mirum est, etsi haec res suo loco (pag. 26 Petâ€ž p.
163, 43 A 54) recte atque dilucide explanatur. Quidni falsam
demonstrationem (pag. 23 Pet.) posterioribus temporibus
ceteris argumentandi rationibus insertam esse existimemus?
Certe hoc loco niti minime licet. Sed hanc rem non am-
plius persequamur, quod certum de his rebus iudicium in
id tempus proferendum est, cum editione pridem desiderata
firma fundamenta disquirenti posita erunt. Nunc quidem
profecto argumenta a Manitio proposita haud tam gravia
sunt, ut Cantoris sententia refutetur, qui contra illum in
annalibus mathematicis physicisque t. 36 pag. 96 s atque
proxime in lectionibus suis iterum editis pag. 381 s unum
fuisse scriptorem declaraverat. Sed ut Manitius complura
errata auctori, non interpolatori librariove culpae danda
esse recte exposuerit: tamen non est, quod huius libelli
auctorem esse Geminum negemus, quoniam ille, ut supra
demonstravimus, non tam mathematici quam philosophi
ratione studia sua exercuit. Nihilo secius summam laudem,
qua cum omnes viri docti*) tum Manitius l. 1. pagg. 96,
100, 104, auctorem esse dignum existimaverunt, ego detra-
here nolo, quod quidem ad materiae copiam atque ad sim-
plicem perspicuamque disserendi rationem attinet.

Ergo ad eam sententiam redeamus, quae omnino veri
simillima est: scilicet credimus hunc librum, cuius de ori-
gine antea omnes consentiebant, a Gemino stoico, qui in
mathematicae et philosophiae studiis versatus est, compo-
situm esse.

Sed ne Manitii auctoritatem tantum infringam, etiam
Oantoris sententiam, cui adstipulatus sum, nonnullis argu-
mentis confirmabo, quamquam scripti astronomici species
atque condicio ab opere mathematico multum differt. Qua

 

*) Priorum iudicia collegit M. C. P. Schmidt, Phil. t. 42 pag.
84 adu. Cf. ibid. t. 45 pag. 305 s.

