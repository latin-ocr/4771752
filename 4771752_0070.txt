-64—

munes opiniones nihil supponere, nihil credere, nihil probare,
nisi quod firmis argumentis demonstretur. Contra Epicureos
ordinem ac compositionem mathematicae quam accuratissime
demonstrare studuit3 deinde terminatum, infinitum, mixtum
ad totam geometriae materiem attinere in una quaque re ex-
pedivit. Postremo concedo Geminum in eiusmodi quaesti-
onibus fortasse nonnulla ipsum invenisse, alia auxisse,
multa sua ratione comprobasse. Sed haene sunt causae,
de quibus praeclarum mathematicum, qualem nos 1100 verbo
significare solemus, eum fuisse putemus? Philosophi illa
studia sunt, qui de materia aliunde oblata disputet, non
sunt mathematici.

At dixerit quis scriptores, qui Geminum ducem se-
quuntur, huius auctoritati plurimum tribuisse, utpote qui
eius sententias saepe verbis ὀρθῶς, καλῶς (scil. λέγει) simi-
libus praedicarent! Sane quidem! Sed quidnam exhibent
hi loci? Plerumque quid priores mathematici senserint,
accurate refertur. Videamus exempla! Geminus recte
(ὀρθῶςῑ cf. pag. 183,14) observavit ab aliis mathematicis
ad postulata superfluas demonstrationes, quas sibi finxerunt,
adiectas esse, ab aliis demonstrationes, quibus opus est,
falso neglectas esse. Porro Eutocio quidem auctore stoicus
bene (καλῶςῖ cf. Arehim. tom. III pag. 308 Heib.) me-
moriae prodidit ab Archimede omnia principia nomine αἰ-
τήματα significata esse atque alio loco vere*) tradidit coni-
corum studium ab Apollonio magnopere amplificatum esse.
Quid? quod Pappus quoque, auctor sani iudicii, Gemini
testimonio pag. 1026, 5 ss Hu adstipulatus est, qui contra
Carpum**) mechanicum pronuntiaverat Archimedem non
unum librum, qui erat de sphaerae constructione, compo-
suisse, sed alia quoque huius generis descripsisse.

Sed satis multis exemplis illustravimus, quaecumque

*) verba sunt ὅπερ φησὶν ὁ Γεμῖνος, ἀληθές ἐστιν cf. Apoll. Perg.
con. tom. 11 pag. 168,1τ Heib.

**) Carpus antene an post Geminum floruerit, hie nihil interest3
vide adnotationem pag. 28.

