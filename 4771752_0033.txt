..27-

καραβολαὶ pag. 78, 25 ss congeruntur, eiusdem auctoris
esse hunc locum testimonio sunt, qui initio huius capitis
(pag. 77, 8) vel alibi (ci. pagg. 58,13; 201, 10 ss) saepissime
easdem similesve collegit.

Quibus rebus perspectis id examussim constituisse
mihi videor, quod complures viri docti*) disquisitione omissa
suspicati sunt: ea, quae Proclus pagg. 77,15—79,2 de
veterum mathematicorum doctrina tradidit, a Gemino ori-

ginem ducere.

Ceterum hac ex re perspicere licet illud indicium,
quod Γ1111111161)1 1. 1. pag. 23 s ex usu locutionis οἱ περί τινα
expiscatus esse sibi visus ex tempore**) ad examinandum
proposuit, prorsus nihili esse, quoniam utrum nomen solum
afferatur an illa locutio usurpetur minime refert, cuius
rei exempla hos Gemini locos commemorem: οἱ περὶ Σπεύ-
σιππον καὶ Ἀμφίνομον (pag. 77,16), φησὶν ὃ Σπεύσιππος (pag.
179,15), ταύτης γάρ ἐστι καὶ ὁ Ἀμφίνομος τῆς δόξης (pag.
202,10 s). Sed de hoc viri Francogallici commento plura
exponere non est huius loci.

At Geminus, cui neutra illorum mathematicorum sen-
tentia adeo arrisit, ut eam amplecteretur, sine dubio in
eis habendus est, qui pag. 79,12 οἱ διορίζοντες τὸ θεώρη-
μα τοῦ προβλήματος nominantur. Cum vero Geminus pag.
77,15 ss eorum priorum mathematicorum, qui ab ipso
dissentiebant, rationem haberet, ne eos quidem, quibuscum
consociatus alterum propositionum genus ab altero segre-
gavit, ab eodem neglectos esse consentaneum est. Unde
sequitur, ut Proclus sententias et eorum, qui οἱ διορίζοντες
pag. 79‚11 s dicuntur, et ceterorum, qui internoscebant,
velut οἱ περὶ Ζηνόδοτον . . . διώριζον τὸ θεώρημα τοῦ ποο-
βλήματος (pag. 80,15 ss), ex eo, quem saepissime ducem
secutus est, cognitas habuerit. Quamquam autem illorum
mathematicorum ratio haud ab omni parte cum Gemini

 

*) Cf. e. g. Tannery l. l. pag. 24.
**) „a titre provisoire“ ipse inquit 1. l. pag. 24 sub fin.

