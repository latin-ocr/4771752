-31...

exstaret. Reliqua autem Procli verba, utpote quae ad
ipsas Euclidis propositiones pertineant, a Gemini consilio
aliena sunt, nisi quod mentio paradoxi loci quem dicunt
mathematici (pagg. 396, 25—39'7, 4) illi auctori tribuenda
est, quoniam hic quoque „locus“ in numero theorematum
topicorum ut species quaedam habendus est.

Haec fere sunt, quae Proclum‚ ut Elementorum com-
mentarium quam maxime adornaret, a Gemino mutuatum
esse pro certo affirmare licet. Profecto autem hac co-
piosa disquisitione opus fuit, ut firma ponantur fundamenta,
in quibus graviora exstruantur, ne quis cetera, de quibus
disserturus sum, levi dubitatione labefactare possit.

