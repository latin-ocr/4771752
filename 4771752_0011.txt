Quotquot viri docti de Gemini stoici vita vel de libello,
qui vulgo Γεμίνου εἰςαγωγὴ εἰς τὰ φαινόμενα inscriptus*) ad
nostram pervenit aetatem, vel de rerum caelestium com-
mentario, cuius mentionem fecerunt Alexander Aphro-
disiensis in Simplic. comm. ad Aristot. phys. pag. 291, 21 s
ed. Diels. et Priscianus Lydus in solut. ad Chosroem pag.
42, 10 ed. Bywater„ quaestiones constituerunt, ideo magnis
conflictati sunt difficultatibus, quod mathematica huius ho-
minis studia reformidantes argumentum ac condicionem
eius libri, in quo mathematica tractata erant, parum cog—
nita habebant. In copioso autem commentario**), quem
in Euclidis Elementa Proclus Diadochus composuit, multa
ex libro quodam Gemini mathematici quem vocant de-
prompta esse vel inde probatur, quod illius nomen in in-
tegra parte, quae ad primum Elementorum librum pertinet,
frequentissime laudatur. Praeterea eiusdem scriptoris
Pappus Alexandrinus semel in Oollectione sua atque Eu-
tocius in commentariis ad Apollonii Pergaei Archimedisque
libros confectis bis rationem habuerunt, per quos auctores
duo tituli περὶ τῆς τῶν μαθημάτων τάξεως ef, ἡ τῶν μαθημάτων
θεωρία posteritati servati sunt. Sed aliis quoque multis
Procli 10013, quibus fontis indicium deest, non modo sen-
tentiae, verum etiam verba ab illo repetita esse videntur3
certi tamen quidquam nondum constitutum est. Sed cum

*) De inscriptionum discrepantia cf. Μ. Manitius, comment⁴
Fleckeisen. a. MDCCCXC pag. 103, τ.
**) edidit Friedlein Lipsiae a. MDCCCLXXIII.

