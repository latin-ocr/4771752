*41-

ξ 2. De reliquis fragmentis.

Hic quaerat quispiam, num reliqua fragmenta, quae
excerpendo Anatolius Alexandrinus ab oblivione vindicavit,
cum hac ratione, quam modo excussimus, discrepent. Oui
respondeas, quamvis plurima breviora vel epitomatoris
culpa nimis decurtata sint, quam ut certi aliquid eis diiudi-
cari possit, tamen quaedam in var. coll. cap. XIV stoi-
corum doctrinam sapere. Etenim hi philosophi eam quae
est de rerum natura disciplinam (τὸ φυσικὸν μέρος) in tres
partes dividebant, scilicet εἰς τόν τε περὶ κόσμου καὶ τὸν
περὶ τῶν στοιχείων καὶ τρίτον τὸν αἰτιολογικὸν (τόπον), ut L.
Diog. 1. VII c.67 ξ 132 testatur. Quarum in prima rursus ea,

> quae mathematicorum, ab ea, quae est physicorum provincia,

certis terminis segregabatur3 cf. ibid. ξ 132: μιᾷ γὰρ σκέψει
ἐπικοινωνεῖν αὐτοῦ (1. e. τοῦ περὶ κόσμου τόπου) καὶ τοὺς ἀπὸ
τῶν μαθημάτων, et ξ 133: ἑτέραν δ’ αὐτοῦ σκέψιν εἶναι, ἥτις
μόνοις τοῖς φυσικοῖς ἐπιβάλλει. Quamquam igitur utrisque
viris doctis eadem materies proposita est, tamen ratione,
qua utuntur, et fine, quo tendunt, plane inter se differunt.
Simili modo Geminus, quippe qui mathematici munere sus-
cepto opticam tractet, physicorum studiosum longe a quae-
stione repellit atque illam artem ex una mathematica pendere
et apud Proclum pag. 40, 10—12 et in variis collectionibus
ostendit, ubi verba sunt haec: οὔτε φυσιολογεῖὴ ὀπτικὴ οὔτε
ζητεῖ . . . (scil, naturales videndi explicationes, cf. pag.
250,6 ss) et μόνον δὲ σκοπεῖ. . . (scil. leges mathematicas,
cf. pag. 250‚11 ss.). Itaque quomodo philosophi videndi
condicionem mentibus sibi informarent, obiter tantum strinxit,
quamquam stoicorum explicationem nequaquam neglexit;
immo hanc facultatem eadem ratione atque verbis εἴτε
,συνεκτείνεται ἢ συστρέφεται ὃ μεταξὺ ἀὴρ τῷ τῆς ὄψεως
αὐγοειὸεῖ πνεύματι (pag. 250, 10 s Hu) a Chrysippo et Apollo-
doro, stoicae sectae philosophis, explanatam esse L. Diogenes
l. VII c. 84 ξ 157 his verbis testatur: ὁρᾶν δὲ τοῦ aava&
τῆς ὁράσεως καὶ τοῦ ὑποκειμένου φωτὸς (scil. ἀέρος) ἐντει-
νομένου κωνοειδῶς κτλ. Neque tamen cui adstipulatus

