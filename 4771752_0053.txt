-47-

καὶ τοῦτο ἀποδείκνυσιν ἐναργῶς ὁ Γεμῖνος προαποδείξας*), ὅτι,
ἂν πρὸς ὁμοιομερῆ γραμμὴν κτλ. (sequitur eadem propositio).
Demonstrationem autem Proclus ex auctoris sui opere non
exscripsit hoo arbitratus: καὶ ληπτέον ἐκ τῶν ἐκείνου (i. e. τοῦ
Γεμίνου) τοῖς φιλομαθὲσι τὰς ἀποδείξεις, ἐπεὶ καὶ τὰς γενέσεις
τῶν σπειρικῶν γραμμῶν καὶ τῶν κογχοειδῶν καὶ τῶν κισσο-
ειόῶν παραδίδωσιν (pag. 113, 3—6). Quibus ex verbis cum
nonnulli viri docti specialem de talibus lineis librum ex-
piscati esse sibi visi essent, M. C. P. Schmidt Phil. tom.
45 pagg. 76-79‚ quam futtilis esset haec opinio, recte
ostendit.

Sed ne ille quidem omni ex parte verum perspexisse
videtur, utpote qui quam cautissime 1. l. pag. 76 se „trac-
tationem curvarum quarundam operi θεωρία τῶν μαθημάτων
tribuere“ diceret. Neque enim verbis Procli laudatis pro-
bari potest singulas curvarum propositiones, quales exempli
causa ex Apollonii Conicis novimus, esse disquisitae, etsi
primo obtutu verbis haec opinio commendatur. Nam dixerit
quis vocabulum ἀπόδειξις (pag. 113, 4) peculiariter in theo-
rematis significandis adhiberi atque vocabulo γὲνεσις (pag.
113, 4) opponi, quo problematum proprietas insignitur; quin
ad ea provocaverit, quae ipse ad pag. 201, 5—15 (vide
pag. 24 s) explicavi. Nihilo minus equidem censeo vocem
ἀποδείξεις (pag. 113,4) non tam in· universum ad theore-
mata curvarum, sed ad eas tantum demonstrationes spectare,
quae supra verbis τοῦτο ἀποδείκνυσιν (pag. 112, 22) et
προαποὸείξας (pag. 112, 23) indicatae sunt.

Quem locum si recte interpretati sumuS, nullum iam
restat fragmentum, unde efficiatur singulas propositiones
vel linearum vel arearum vel solidorum pertractatas esse.

 

¹⁸¹) Cantor, qui lectionem προςαποδείξας recepit, quod quidem
ex eius interpretatione „indem er noch hinzufiigt“ conici potest, 1. l.
pag. 382 s falsus est. Istius loeo scripturam optimi codicis προαποδείξας
necessario reponendam esse ex his verbis similis loci cognoscitur
’τούτῳ γάρ ’τῷ θεωρήματι χρώμενος δείκνυσιν ὅτι κτλ, ergo antea de·

monstrata erat propositio.

