Caput III.

De Gemini libro mathematico.

ἓ l. De libri condicione.

Quoniam longiore disquisitione satis expedivimus, a
qua disciplina Geminus profectus sit quidque de mathe-
matica doctrina senserit, sequitur, ut eius libros, quos de
rebus mathematicis composuit, accuratius adumbremuS.

Imprimis autem tenendum est librum mathematicum non
eum in modum comparatum fuisse, quomodo e. g. Elementa
ab Euclide composita esse videmus; neque enim Geminus um-
quam ad omnes singulas propositiones *) descendit neque eam
demonstrandi vel solvendi rationem veteribus et recentioribus
mathematicis usitatam adhibuit, cuius partes Proclus pag.
203 ss iuse perlustravit. At pag. 251, 3 ss in eis numeratur,
qui demonstraverunt τὰς ἀφ’ ἑνὸς σημείου προςπιπτούσας εὐθείας
ἴσας ἐπὶ μίαν ὁμοιομερῆ γραμμὴν ἴσας γωνίας ποιούσας ὥςτε
εἴτε κτλ. An haec non est propositio? Sane quidem! Sed
verbis, quae subsequuntur, plane comparet hanc proposi-
tionem nulla alia de causa ab eo esse adlatam, nisi ut
ea nixus hoc demonstraret: ὅτι μόναι τρεῖς εἰσι γραμμαὶ καὶ
οὐ πλείους αἱ ὁμοιομερεῖς, εὐθεῖα καὶ περιφερὴς καὶ ἡ περὶ
κύλινδρον ἕλιξ (pag. 251, 9-11). Oonfirmatur idem eo Ge-
mini loco, quo linearum genera disponuntur (pagg. 1 1 1-113),
quoniam pagg. 112, 20- 113, 3 legitur: δύο μὲν ἐν ἐπιπέδῳ
ἁπλαῖ, μία δὲ μικτὴ περὶ στερεῷ (scil. ὁμοιομερεῖς γραμμαί εἰσιν).

 

*) Vocabulo propositionis notionem „mathematischer Lehr-
satz“ dico.

