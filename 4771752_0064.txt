-53—

quo Eutocius, Oonicorum interpres, si non falso, at tamen
neglegenter propriam inscriptionem adumbravit.

At Schmidt 1. l. pag. 71 argumentum proposuit, quo ea
quam comprobavi sententia refutetur: cum Eutocii commen-
tarius exhiberet ὁ Γεμῖνος ἐ ν τῷ ἕκτῳ φησὶ τῆς τῶν μαθημάτων
θεωρίας, fieri non potuisse, ut Pappus idem scriptum
,,θεωρία“ verbis ἐν· τῴ περὶ τῆς τῶν μαθημάτων τάξεως Singu-
lari numero τῴ usurpato significaret. Sed quanam re im-
pedimur, ne Pappi loco ἐν τῷ περὶ τῆς ...... τάξεως totum
opus copiosum, quod in partes divisum est, intellegamus?
Nulla sane! Quod igitur ille vir doctus de hac re de-
clamavit, id mea quidem sententia nihili est. Sed hoc
numero cognito, etsi discimus conica a Gemino in libro
sexto tractata esse, nihil lucramur, quo alios libros de-
finiamus.

Iam omnes cadunt causae, de quibus alterum titulum
ab altero segregemus duosque Gemini libros significafi
existimemus. Quapropter inde ab initio huius dissertationis
de uno scripto mathematico verba feci, quamquam nunc
demum hanc opinionem argumentis confirmare potui.

Sed si vim utm'usque inscriptionis in tam amplas partes
valere concedas, quam ipso verborum τὰ μαθήματα sensu
efflagitatur, nimirum efficitur, ut eis quae supra recensuimus
nondum omnia, de quibus ille liber egit, exsecuti simus.
Verum enimvero contemplativam arithmeticam eadem ratione
ac via agitari oportuit, si modo auctor verbis τῶν μαθη-
μάτων aliqua ex parte satisfacere studuit. Sed pleraque
temporum iniquitate evanuerunt, nisi quod hic illic ex
vestigiis quibusdam libri copiam reputare licet. Velut
apud Proclum pag. 39,14-20 haec disciplina describitur
atque paulo infra pag. 40‚2-5 sive in var. coll. capitibus
IX et X manifesto respicitur, ut logistica ars cum huius
exemplo comparetur ac recte definiatur; ergo arithmeticam
ipsam antea pertractatam fuisse apertum est. Huc accedit,
quod Proclus in commentario suo nonnunquam sine iusta
causa ad hanc disciplinam recurrit, quibus locis sine dubio

