-77-

,δὲ ζὴμὲρα κατὰ τὸν δεύτερον τρόπον τοῦ κόσμου περιστροφ“
κτλ. Of. initium cap. I.

Deinceps a decretis atque sumptionibus, de quibus inter
astrologos convenit, auctor principium repetere solet, ut
firma ponantur fundamenta, in quibus ceteras argumen-
tationes exstruat. Ut rem uno exemplo illustrem, hunc
locum exscribam: ὑπόκειται γὰρ πρὸς ὅλην τὴν ἀστρολογίαν
ἥλιόν τε καὶ σελήνην καὶ τοὺς πέντε πλάνητας ἰσοταχεῖς καὶ ἐγ-
κυκλίως καὶ ὑπεναντίως τῷ κόσμῳ κινεῖσθαι. Simillime res
se habet in capitibus X et XI (pagg. 25 et 27 Pet.) alibi.
Falsa vero principia ab initio refellit, cum pag. 3 Pet.
hoc affirmaret: οὐ πάντας δὲ τοὺς ἀστέρας ὑποληπτέον ὑπὸ μίαν
ἐπιφάνειαν κεῖσθαι · ἀλλ’ οὓς μὲν μετεωροτέρους ὑπάρχειν, οὓς
δὲ ταπεινοτέρους. Apparet igitur eum disceptandi modum
Gemino, quippe qui ratione ac via procedat, visum esse,
qui hominem sani iudicii atque cauti ingenii deceat, quae
omnia in mathematico quoque opere observavimus satisque
disceptavimus.

Postremo ut de genere scribendi aliquid explicem,
simplicitas atque perspicuitas ei elementa astrologiae docenti
tamquam supremae leges propositae fuisse videntur, sicuti
apud Proclum Gemini fragmenta dilucida atque perspicua
elocutione enitescunt, praesertim cum aliis commentarii
locis, quibus recentioris academiae placita exponuntur,
spissa caligo offusa sit.

