-57-

commentarius in Apoll. Perg. con. (tom. II pag. 170, 26
Heib.), scilicet ἡ τῶν μαθημάτων θεωρία. Hoc quid Sibi
velit, ut excutiamus, multo minoribus conflictamur difficul-
tatibus; nam omnium sane, quae ad hanc artem pertinent,
rationem atque contemplationem significat, ut eam inscrip-
tionem, quamquam ample valet, admodum inanem esse
appareat; neque tamen ultra hanc explicationem ad gra—
viorem progredi licet. Sed quamnam rationem alteri in-
scriptioni cum altera intercedere putemus? Nonne in eo
libro, qui inscribitur ἡ τῶν μαθημάτων θεωρία, prorsus
easdem res atque in eo, in quo demonstrabatur ordo doc-
trinae, tractatas fuisse vi huius tituli accurate considerata
concedere cogimur? Immo certe! Ergo consequitur, uti
utroque titulo idem opus indicetur, nisi quod verbis ἡ τῶν
μαθημάτων θεωρία illud consilium non respicitur, cui in-
sistens Geminus librum de ordine composuit.

Neque vero Eutocii locuS, qui illud libri nomen exhibet,
huic opinioni repugnat, quia ibi species atque generationes
conicorum tractantur, veterum mathematicorum sententiae
referuntur, laudes principis, qui amplificavit hanc mathe-
maticae provinciam, praedicantur, ita ut haud facile dis-
criminis quidquam inter hunc locum atque ceteras reli-
quias quis enucleet. Interpreti autem Apollonii eundem
Gemini librum suppetivisse vel inde comprobatur, quod is
Procli locus, qui stoico procul dubio tribuendus est (pag.
181‚16—20), etiam ab illo in commentario ad Archimedem
(cf. tom. III pag. 308 Heib.) disertis verbis ad eundem
scriptorem relegatur, qua de re plura supra (vide pag. 22)
explanata sunt. Insuper bene cadit, quod Eutocii locus cum
eis, quae Proclus conicas et spiricas lineas perscrutatus
(pag. 111, 20 — 112, 4) e Gemini libro excerpsit, facillime
atquo aptissime connecti potest3 utrumque igitur locum
coniungentibus hanc libri Geminiani partem recuperare licet.

Itaque gravior inscriptio περὶ τῆς τῶν μαθημάτων
τάξεως, quam Pappus, auctor idoneus atque locuples, suppe-
ditavit, multo pluris est ‘titulo inani ἡ τῶν μαθημάτων θεωρία,

