...48-

Denique quantum talis libri circuitum fuisse putemus, si
ad multas variasque res, de quibus Geminum verba-fecisse
constat, omnia theoremata atque problemata copiose ad-
iecta esse sumamus?

Ergo equidem contenderim nullas propositionessa1Ge-
mino in opus suum receptas fuisse nisi eas, quibusdvarias
notiones mathematicas disponeret atque in ceterarum seriem
redigeret, velut tres esse lineas ab omni parte aequales
pag. 251,2-11 demonstravit.

Tum Gemini opus a libellis, quales mathematici vulgo
de doctrinae suae rebus componebant, vel ea re abhorre-
bat, quod ille non solum res mathematicas referebat, sed
eas certo quodam consilio philosophorum more in disputa-
tionem deducebat3 tantum enim aberat, ut homines mathe-
maticae ignaros sine ira et studio primis elementis im-
bueret, ut geometriam ab Epicureorum et scepticorum
impetu defenderet, si modo his Procli verbis niti licet:
ἀλλ’ αἱ μὲν imp τῶν ἀρχῶν ἀντιλογίαι μετρίως ἡμῖν διὰ
τῶν ἔμπροσθεν ἠνύσθησαν, τὴν δὲ τοῦ Ζήνωνος ἐπιβολὴν μι-
κρὸν ὕστερον ἐπισκεψόμεθα (pag. 200,4 s). Sed Platonico
recentioris academiae non erat, quod illos obtrectatores,
qui eius aetate pridem obmutuerant, impugnaret. Immo
potius Gemino! Qui et de principiis (ἀρχαὶ) disputavit
et ea, quae in commentario pag. 199,3--10 de geometrarum
adversariis proferuntur, Proclo suppeditavit et Zenonis
Epicurei sententias refellit. Etiamsi igitur haec verba
(pag. 200, 4 s) Procli sunt⁷ tamen Elementorum inter-
pretem argumento atque condicione libri Geminiani ad ea
adductum esse facile colligas. Quae cum ita sint, tanti
est ipsis reliquiis examinatis hanc coniecturam comprobare.
Quam quaestionem instituentibus peropportune cadit, quod
indicia certi cuiusdam consilii, quamvis excerpendo plerum-
que evanuerint, tamen hic illic cognosci possunt. Geminus
enim semper magna cum diligentia id egit, ut ordinem ac
dispositionem per totam artem mathematicam conservari
gravibus argumentis declararet.

