Vita.

 

Natus sum Carolus Ricardus Tittel anno h. s. LXXII
die IV mens. Aug. Dresdae, patre Mauritio Ricardo,
matre Thecla e gente Naumann. Fidem profiteor evan-
gelicam. Litterarum elementis imbutum me parentes, qui li-
beros quam liberalissime educare studebant, praeceptoribus
gymnasii illius Dresdensis tradiderunt, quod nomine Sanctae
Crucis exornatum est. Cuius disciplinae gradus postquam
primo Friderico Hultschio, deinde Stiirenburgio rectoribus
intra octo annos percucurri, vere anni h. s. XCI examen
quo iudicatur maturitas superavi. Testimonio munitus
ornatum sumpsi militarem atque per annum in legione
OVHI militiae munus exsecutus sum. Tum Lipsiam in
sedem litterarum profectus sum, ubi docuerunt me viri
illustrissimi Arndt, Brugmann, Elster, Heinze, Holz,
Immisch, Lipsius, Overbeck, Ribbeck, Ric. Richter, Schnei-
der, Schreiber, Seydel‚ Sievers, Volkelt, Wachsmuth,
Wundt. Praeterea proseminario philologo per bis sex
menses Immischio moderante ascriptus eram sodalis3 semi-
narii philologi exercitationibus per tria semestria regen—
tibus Lipsio, Ribbeckio, Wachsmuthio sodalis ordinarius
interfui.v Inv seminario historico Wachsmuthii auspiciis per
ter sex menses litteris vacare mihi licuit3 ut societati
per quinque semestria interessem, benigne concessit Rib-
beckius. Ad exercitationes historicas (honorius, ad ger-
manicas Holzius, ad proseminarium germanicum Sieversius
comiter me admiserunt. Quibus viris doctissimis quantum
debeam, nunquam desinam reminisci; imprimis autem Wachs-
muthium, qui benevolentissime studia mea fovebat, semper
prosequar grata memoria.

- ————<-me 0—————-

