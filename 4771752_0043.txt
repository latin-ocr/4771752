—37 —

recta e. g. ex novem atomis composita est, aut inter quar-
tum et quintum punctum dissecatur: at sic alteram rectae
partem quattuor puncta, quinque alteram efficiunt3 ergo
recta linea in pares partes non divisa est. Aut utramque
partem quattuor puncta efficiunt: at sic medium punctum
dissecandum erit, id quod notioni atomi nimirum repugnat.
Quamquam autem concedo Procli verba ac consilium hic
11116 a Sexti descriptione abhorrere, tamen ipsa disceptandi
ratio apud utrumque ita concinit, ut Epicurea sive Pyr-
rhonea illo loco a Proclo declamari manifesto pateat.

Sed quem ad modum Platonicus geometriam ab ad-
versariis vehementissimis defendit? An non eodem, quem
esse Posidonii supra perspeximus? Immo certe! Videlicet
geometrae magnitudinem geometricam in infinitum dividi
posse in primo non ex communi opinione (κατὰ κοινὴν
ἔννοιαν) sumunt, sed ex propriis principiis rite efficiunt,
quoniam eae propositiones, quas initiis in quaestionibus
solvendis admiscendas esse Zeno falso asseveraverat, vel
principiis continentur, ut pag. 278, 13 ss, 24 ss dilucide
explanatur. Ac ne locutio quidem κατὰ κοινὴν ἔννοιαν,
6111115 1060 Geminus vocem ἀξίωμα pag. 178,9 55 usurpavit,
neglegenda est, utpote quae ex verborum supellectile
stoicis propria repetita sit.

Quae cum ita sint, nunc quidem pro explorato habe-
mus omnia, quae Procius pagg. 277, 25—279,11 de philo·
sophorum dissensione disserit, a Posidonii libro contra
Zenonem composito originem ducere.

Atqui Elementorum interpres nomine laudato pag.
278, 12 confitetur se nihil aliud proferre nisi id, quod ex
Gemini libro excerpserit. Quocirca Geminus is erat, qui
Proclo traderet, et quid Epicureus in geometria vitupe-
ravisset, et quid Apamensis adversus huius disciplinae
obtrectatores in contrariam disputavisset. Quodsi rectum
est, praeterea necessario consequitur, ut scepticorum et
Epicureorum praecepta, quae pag. 199‚3—14 recensentur,
per eundem auctorem Proclo prodita sint.

