—54-

ἂν εἴη τὸ προβληματικὸν γένος, ⁴et pag. 242,1 S τῇ τάξει
πρότερον τὸ προβληματικὸν γένος εἶναι’ φησι τῶν θεωρημάτων
(scil. ὃ Κάρπος.)

Iterum aliquid lucrati sumuS, quod ad Gemini librum
recte depingendum magni momenti est: ex multis frag-
mentis, quae de variis atque diversis rebus sunt, manifesto
colligitur Geminum operam dedisse, ut eum ordinem, quem
pag. 26, 24 ss generaliter descripsit, reapse in arte mathe-
matica valere demonstraret. Ille igitur -non una tantum
libri particula (pag. 26,10 ss.) notionem ἡ τῶν μαθημάτων
τάξις contra obtrectatores mathematicae indicavit, sed toto
libro criminationes ab Epicureis scepticisque allatas repellere
studuit, ut Proclus eius disputationes suo iure responsa pro
principiis (αἱ ὑπὲρ τῶν ἀρχῶν ἀντιλογίαι pag. 200, 4) nominaret.

Quod si rectum est, necessario consequitur, ut omnes
reliquiae, in quibus illud consilium perspiciatur, ad eundem
Gemini librum relegandae sint, tametsi res quae aguntur
ex diversis mathematici provinciis petitae sint. Sed pleros-
que locos eundem in modum conformatos esse et- per se
patet et saepius monui.

Quare recognoscas eam viam atque rationem, qua
Gemini fragmenta indagantes ingressi sumus. Iam intelleges
ea non temere coacervata, sed secundum accuratam dis-
positionem pag. 16 s propositam suis locis collocata esse,
ut facile animo tibi informaveris, quam rationem spectans
Geminus singula uno opere mathematico complexus sit.

Sed cum illam ‚,eutaxiam“ planam facere studeret, ne
potuit quidem ullam notionem mathematicam neglegere vel
omittere, sed omnes colligere atque certis terminis definire
debuit, quas deinde ordinaret atque disponeret. Profecto
vel ex eis quae supersunt fragmentis magnam varietatem
rerum quas tractavit perspicere licet. Sic totam geome-
triae provinciam percensuit, omnes notiones accurate de-
scripsit, aptam atque congruentem dispositionem explanavit.

Neque tamen eas tantum sententias proposuit, quae
inter aequales vigebant, sed etiam priorum, qui mathe-

