-28-

praecepto congruit, tamen ex originis quibusdam indiciis
Geminum esse auctorem cognosci potest: exempli causa
ea, quae pag. 79‚16—20 explicantur, priori commentationi
pag. 58‚1o—15 respondent, atque exemplum a trigonis
aequicruriis sumptum, quo illud propositionum discrimen
pagg. 79, 26 ss et pag. 80, 26 ss illustretur, Gemini prop-
rium est, quia aliis ex locis (cf. e. g. pag. 251,2 ss) intelle-
gimus eum angulis talium trigonorum praecipue studium
navasse. Cum vero sub finem ea quae Posidonio probata
erat sententia diligenter explanetur, cuius vocabula τὸ εἰ
ἔστιν ἢ μὴ, τί ἐστιν, ποῖόν τί ἐστιν cum Geminianis, quae ad
pag. 201 s supra (vide pag. 25 s) satis tractata sunt, con-
ferre licet, iam dubitari nequit, quin haec commentarii
pars (pagg. 77, 7—81,4) ex illo libro excerpta sit.

Sed ne quis in verbis pag. 79,3—11 haeserit, quae
adhuc silentio oppressi, de hoc loco separatim disputaturi
argumenta ab alio Gemini fragmento repetamus. Postea-
quam enim ille suam rationem secutus utrumque genus
descripsit, ad ordinem propositionum expediendum perrexit,
si modo Elementorum interpreti fides habenda est (pag.
243,21-25) dicenti theorema a Gemino ante problema po-
situm esse, cum Carpus*) Antiochensis, quem vocant me-
chanicum, ordinem inversum comprobare studuisset. Cuius
opinionem pagg. 241‚19—243‚11 propositam quomodo Ge-
minus impugnaverit, ex eis conicere licet, quae pag.
243,12-25 Platonicus commentatur. Etenim quod pro-
blemata ab ea geometriae parte, quae in artificiis versatur,
theoremata a contemplativa**) geometria propius absunt,
illa posteriora (δεύτερα, τεχνικώτερα, pag. 243, 20), haec

 

*) Carpum non post Geminum, ut M. C. P. Schmidt, ‘Phi101.
Wochenschr.' a. 1892 pag. 456 et Phil. 45 pag. 72 s nullo adver-
sante contendit, sed ante Geminum floruisse alio loco demonstra-
turus sum.

**) Vocabula „contemplativa“ et „activa,“ quibus ἡ περὶ τὰ νοητά
ot ἦ περὶ τοὶ αἰσθητοὶ μαθηματικὴ (cf. Pr. pag. 38,4 s) significentur, ex
senecae ep. 95, io repetita sunt.

