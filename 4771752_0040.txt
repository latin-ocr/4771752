-34-

necessario eidem auctori tribuendum esse eam ob causam
permagni interest, quod hic vehementissimarum pugnarum
indicia paululum comparent, quas stoici demonstraturi,
quanti aestimanda esset mathematica doctrina, acribus
studiis cum Pyrrhonis discipulis edebant3 nam ei, quos
Procius verbis οἱ ἕτεροι pag. ¹77,5 dicit atque cum stoicis
committit, profecto sceptici intellegendi sunt, a quibus
omnes sumptiones revera uno nomine ὑποθέσεις comprehensas
esse testis est Sextus Emp. adv. mathem. 1. III ξ 4 (pag.
698 Bekk.), cum hypotesin ad hunc modum describeret:
ὑπόθεσιν καλοῖμεν ἀρχὴν ἀποδείξεων, αἴτησιν οὖσαν πράγματος
εἰς κατασκευήν τινος.

Sed non solum principiorum vocabula, quibus stoici
utebantur, verum etiam rationem theorematum et proble-
matum discernendorum‚ qualis Posidonio placuit, ab eodem
auctore derivandam esse supra ad pag. 80,21 ss demon-
stravimus (vide pag. 28). Quare non temere evenit, ut
Geminus pag. 201, 15 ss post illud propositionum discrimen
disceptatum has quaestiones geometrae esse contenderet:
τὸ τί ἐστιν, τὸ εἰ ἔστιν, τὸ ὁποῖόν τί ἐστιν, τὸ διὰ τί §anm
utique enim hunc ab illo stoico artis vocabula, quae pag.
80, 21 cognoscere licet, accepisse perspicuum est.

Denique paulo longiore lucubratione evincendum est
eum Apamensis librum, quem contra Zenonem Sidonium,
Epicureae sectae philosophum, conscripserat (cf. Procl.
pag. 199, 15 ss), Proclo non inspectum, sed per Geminum
cognitum fuisse. Cum enim ceteri, qui adversus mathe-
maticos agebant, ab initio omnibus geometriae fundamentis
eversis totam doctrinam subruere studerent, Zeno ille
alia via ac ratione eam profligare studuit, cum ad hunc
fere modum ratiocinaretur, (cf. pag. 199,11 ss): ut prin-
cipia geometriae recta atque vera sint3 ne sic quidem fieri
potest, ut geometrae certi quidquam ex eis efficiant, nisi
aliis propositionibus adiuvantur, quae aut vulgatis initiis
nequaquam continentur aut multo post ex his deducendae
sunt. Quod praeceptum ita stabilire conatus est, ut non-

