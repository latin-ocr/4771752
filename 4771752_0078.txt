..72-

verbis locum supra e variis collectionibus (pag. 251‚3-6)
exscriptum conferas.

Sed haec quidem hactenus; apparet enim ab utroque
viro similes res eadem ratione tractatas esse, easdem de
nonnullis rebus sententias prolatas, eandem verborum
supellectilem usurpatam esse3 praeterea Geminus meteo-
rologus ex Posidonii Apamensis disciplina profectus est,
cum mathematicum et ipsum eiusdem stoici discipulum
fuisse supra declaraverimus. Ergo consequitur, ut meteo-
rologus et mathematicus unus idemque fuerit.

ξ 2. De Gemini studiis astronomicis.

Iam sententiam Manitii examinemus negantis libellum,
qui vulgo εἰςαγωγὴ εἰς τὰ φαινόμενα inscribitur, a Gemino,
viro mathematicae studioso, conscriptum esse, quia non-
nullos locos, qui a veterum doctrina atque a veritate natura-
que abhorrent, recte investigavit. Cuius commentarii auctor
sane bic illic, simulac res erant in maioribus difficultatibus
inanibus atque incertis verbis se res parum cognitas habere
ostendebat. At Manitii quidem sententia fieri non potuit,
ut Geminus, praeclarissimus ille mathematicus, saepius
gravioribus erroribus laberetur. Sed unde vir doctus scit
stoicum de quaestionibus mathematicis astronomicisque
disputantem hominem tantae sollertiae se praestitisse?
Quid? quod pag. 119 ipse concedit eum, qui res propositas
copiose explanet, ob earum varietatem facile in errorem
incidere, nisi mathematicae gnarus acriter animo connititur.
Tum velim ea computes, quae Manitius 1. 1. pagg. 109—118
magna cum sagacitate atque acri ingenio disceptavit, ut
auctoriS errata indagaret atque in medium proferret; iam
profitearis ista tantis ambagibus contorta esse, ut eum,
qui non totum se his rebus dederit, nonnumquam a vero
aberrare non mirum sit. Praeterea caveamus, ne tali
textui nimiam fidem habeamus, quoniam eum lacunis
scatere ac multis interpolationibus inquinatum esse et per
se patet et sodalis Martini accurata ,disquisitione-instituta

