-39—

quae antecedunt aut subsequuntur, profecto recentioris
academiae stilum sapiunt, ita ut de hoc quidem loco
certum iudicium facere non audeam.

Sed utcumque haec res se habet, multis Procli locis
collatis pro certo sane affirmari potest Geminum in libro
suo mathematico stoicorum placita tam diligenter specta-
visse, ut eum arto necessitudinis vinculo cum eis coniunc-
tum fuisse nemo negaverit.

Posidonium autem illum, cuius doctrina isti permultis
locis admodum probata esse videbatur, clarissimum Cice-
ronis praeceptorem Rhodi philosophantem fuisse, etsi per
se patet, vel inde colligi potest, quod Zeno Sidonius, Epi-
cureae sectae philosophuS, contra quem Posidonius librum
composuit, Laertio Diogene quidem auctore (l. X ξ 2-5)
Apollodori*)‚ scriptoris multorum librorum, auditor fuit⁷ qui
secundo saeculo ante Chr. n. exeunte Athenis philosophiam
professus est. Quam ob rem neque de Posidonio Alexan-
drino, Chrysippi assectatore, neque de Posidonio Cyrenaico,
Anniceridis discipulo, cogitari potest.

Denique ratio, quae inter Geminum et stoicos inter-
cedit, etiam ex hac proprietate perspicitur. Inter omnes
constat stoicos quaestiones dialecticas adamantes praecipue
eis rebus atque praeceptis studium navasse, quae primo
obtutu admodum mira vel inepta esse videntur. Testi-
monio sunt paradoxa moralia, e quibus Cicero nonnulla
sub eadem inscriptione collegit et Plutarchus multa in eos
libros recepit, quos e. g. „de repugnantiis stoicorum“ vel
„de communibus notitiis“ conscripsit; testimonio est Procli
locus pagg. 396, 25 - 397, 4, unde cognoscitur stoicos etiam
in mathematicis versatos ad talia, quae ab initio contra
omnium opinionem sunt, animos intendisse. Ceterum Posi-
donius de admirabilibus rebus, quae sunt et in terrarum
orbe et in rerum natura, propenso animo accuratas quae—

 

*) Plura de hoc videas apud Zellerum, philos. Graec. 111, 1 pag.
373 adnot. 2 (ed. 111.)

