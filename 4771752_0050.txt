..44-

cum priore 1000 ἐπιχειροῦσι καθαιρεῖν τὴν ἀξίαν τῆς ἐπιστήμης
ταύτης aliqua ex parte concinunt. .

Sicut autem pag. 199, 9 Epicuri schola uno tenore
cum scepticis a Gemino coniungitur, ita hic quoque alteram
classem (οἱ δὲ pag. 25, 18) Epicurei efficiunt, a quibus arti-
ficia, quae ad sensibilia pertinent, multo pluris aestimata
esse quam meram intelligibilium contemplationem notum
est. Quorum placita his testimoniis in memoriam redigere
liceat: Sext. Emp. adv. mathem. l. Ι ξ 1 τὴν πρὸς τοὺς
ἀπὸ τῶν μαθημάτων ἀντίῤῥησιν κοινότερον μὲν διατεθεῖσθαι
δοκοῦσιν οἱ περὶ τὸν Ἐπίκουρον ὥς τῶν μαθημάτων μηδὲν
συνεργούντων πρὸς σοφίας τελείωσιν. Cic. de finibus l. I
c. 21' p. 71 ss: „An ille (scil. Epicurus) se ut Plato in
musicis, geometria, numeris, astris contereret, quae et a
falsis initiis profecta vera esse non possunt et, si 8888111
vera, nihil afferrent, quo iucundius id est quo melius vi-
veremus?“ Plura si quis desideret, ipse adeat copiosum
Useneri librum, qui Epicurea inscribitur3 cf. ir. 227 ss.
Quaecumque igitur inde a pag. 25, 18 usque ad pag. 26, 9
a Proclo disseruntur, plane ex Epicuri sententia declamari
quis est, quin intellegat?

Sed quid rei Proclo cum horum philosophorum scholis
fuit, quae eius aetate iam pridem defloruerant‘? Nihil suit!
nihil, inquam! Verum enimvero Geminus, Procli auctor,
ut erat stoicus. is erat, qui adversariorum interpellationes
exciperet atque mathematicam ab eorum impetu defenderet.
Neque vero in eis, quae contra contemptores (οὶ τὴν μαθη-
ματικὴν ἀτιμάζοντες ἐπιστήμην pag. 29, 13) proferuntur, vestigia
desunt, quibus haec sententia confirmetur. Nonne prin-
cipia mathematica ab eis, quae ex primis decretis conclu-
duntur, illi religiose distincta fuisse cum saepissime cog-
novimus tum his verbis perspicimus: τὰ μὲν ἀρχῆς ἔχει λόγον,
τὰ δὲ τῶν ἑπομένων ταῖς πρώταις ὑποθέσεσιν (pag. 26, 27 SS)?
Nonne contemplativum rerum studium quam operarum arti-
ficia multo pluris stare sicut pagg. 27‚12— 28, 22 aliis
multis locis adversariis persuadere studebat? Postremo

