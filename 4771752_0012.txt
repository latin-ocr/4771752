..6.-

Platonicus permulta, quae ad historiam artis mathematicae
recte describendam plurimum valent, commentationi suae
admiscuerit, profecto tanti erit in ea inquirere, quae a Ge-
mino originem traxerint, ut auctoris fide excussa et per-
pensa Procli memoria recte aestimetur.

Quam quaestionem Tannery in eo libro, quem nuper-
rime de geometria Graeca conscripsit, quamquam multos
locos e Gemini libro fluxisse dixit, nequaquam absolvit,
quia accuratam disquisitionem omisit3 immo ipse nonnullis
locis (cf. e. g. 1. l. pag. 28 sub finem) se quae sentiret ex
tempore protulisse confitetur atque fore sperat, ut ea sub-
tili confirmentur inquisitione, quam ipse neglexit. Quia vero
neque librorum titulos recte interpretatus esse mihi videtur
neque satis diligenter expressam illius libri imaginem animo
sibi finxit, hanc quaestionem denuo excutiamus et ad pro-
babilem finem perducere conemur.

