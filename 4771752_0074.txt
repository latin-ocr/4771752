Caput V.

De auctore ceterorum librorum, qui sub nomine
Gemini feruntur.

ξ 1. De Gemini studiis meteorologicis.

Quoniam adhuc de Gemini studiis mathematicis quae-
stionem instituimus, ad cetera scripta quae sub eodem
nomine feruntur pergamus. Haec omnia ab uno auctore .
composita esse multos per annos inter omnes constabat,
dum Manitius l. l. pagg. 99, 102-104, 119 eum librum,
quem vulgo εἰσαγωγὴν εἰς τὰ φαινόμενα dicunt, ab illo
mathematico illustrissimo scriptum esse primus negavit,
quamquam vereor, ne illius studia mathematica atque in-
genium parum cognita habuerit. Itaque denuo disceptan-
dum est, utrum is Geminus, qui mathematicae doctrinae
ordinem atque rationem demonstravit, et is, qui nubes,
tempestates, similes res sublimes observavit atque expli-
cavit, et is, qui commentarium de rebus caelestibus com—
posuit, unus atque idem scriptor fuerit necne. Sed ne his
molestissimis verborum ,ambagibus impediar, primum no-
mine mathematici, alterum meteorologi, tertium astrologi
significare mihi liceat, cuius breviloquentiae venia mihi
detur quaeso.

Ac primum quidem Geminum quendam eis partibus
naturalis philosophiae, quas Graeci vocabulo μετεωρολογία
complectebantur, studuisse testis est Alexander Aphro-
disiensis apud Simplicium in comm. ad Aristot. phys.
pagg. 291, 21 s Diels, cuius loci initium Ὁ δὲ Ἀλέξανδρος

