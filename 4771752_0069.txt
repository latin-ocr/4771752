Caput IV-

De Gemini ingenio et fide.

Vulgaris est opinio Geminum ceteris mathematicis
ingenio atque sollertia multo praestitisse, velut Apollonium
Pergaeam vel Gaussium in mathematicorum principibus
habemus. Quam ob rem Manitius in comment. Fleckeisen.
pag. 102 Geminum, singularem mathematicum, propter
librum θεωρία τῶν μαθημάτων summis laudibus elatum esse
et insigni in theorematis inveniendis acumine eminuisse
praedicavit.*) Sed ex eis, quae adhuc de illo stoico eiusque
libro disserui, plane perspicuum est hanc sententiam frag-
mentis fulciri non posse. Neque vero equidem contenderim
eum auctorem, qui universam mathematicorum doctrinam
in artem redigeret atque omnes notiones perscrutatus dis-
poneret, ineptum fuisse vel hebetem! Immo is erat, qui
doctrina excultus atque expolitus sano cum iudicio priorum
aequaliumque sententias reciperet, examinaret, ordinaret.
Num eam ob causam necesse est nova placita mathematica
ab eo in lucem prolata esse? Minime! Intellegibilia sane
a sensibilibus acriter distinxit, non plus tria postulata in
principiis duxit, cum quartum et quintum quae in Elementis
feruntur firmis argumentis stabilienda esse asseveraret.
Iterum iterumque praedicavit mathematici esse praeter com-

 

¹⁸‘) Cf. e. g. haee nomina: „selbstandigen schopferischer Mathe-
matiker“ 1. 1. pag. 102 et „namhafter“ sive „vielgeriihmter Mathe-
matiker“ pag. 119.

