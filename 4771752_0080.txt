-74-

in quaestione versati in magnas difficultates delabimur,
quia quid mathematicus de rebus caelestibus senserit In-
troductione omissa plane ignoramus neque contingit, ut
ex verborum usu quidquam efficiatur. Unus autem locus
ψ dico Pr. pag. 109, 95 ss -,qui ad hanc causam aliquid
proficere videtur, nihil gravius peculiareve exhibet. An
quidquam ex eo conicere licet, quod et 11οο 1000 01 in In-
troductionis cap. VHI eadem ratione solis defectus ex-
plicatur?

Nihilo secius inter scriptorem Isagoges ac Posidonium
stoicum aliquam intercedere rationem nemo virorum doc-
torum,*) quamvis longe inter se dissenserint, negare potuit.
Quam accuratius anquirere etsi non meum est, tamen Mar-
tinii praeceptum mihi probatum hic referri oportet: Geminus
astrologus a stoico illo multa recepit, alia correxit, alia
contra istum explanavit. Verum haec omnia cadunt in Ge-
minum mathematicum!**)

Sed Introductionis auctor non modo cum hoc mathe-
matico, verum etiam cum scriptore libri meteorologici arto
affinitatis vinculo coniunctus est3 ut igitur eum, qui ordinem
atque compositionem mathematicae doctrinae explanavit,
a meteorologo discerni non posse supra (pag. 68 ss) osten-
dimus, ita Isagogen et ipsam a Gemino, rerum sublimium
caelestiumque studioso, compositam esse in propatulo est.
Ergo consequitur, ut illi tres libri, quos ad Gemini
nomen referri in exordio huius dissertationis diximus, ab
uno eodemque viro docto confecti sint, qui et mathematicis
et meteorologicis et astronomicis studiis deditus fuit. Quam-
obrem Manitii opinionem, cuius gravitatem supra. minuimus,
pravam esse nunc quidem apertum est.

Quamquam autem vel his argumentis unusquisque ita
obstringitur, ut id quod modo pronuntiavimus nullo modo
impugnare possit, tamen e re erit anquirere, num aliis

 

*) Cf. Martini quaest. Posidon. pagg. 364-384.
*“) Vide supra cap. II pag232 ss.

